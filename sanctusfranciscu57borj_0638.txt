634 S. FRANCISCI BORGIA

Eodem exeunte mense cum P. Antonio Araoz in Castellam
Joannes Borgia concessit venitque Complutum ut denuo in stu«
<lium philosophiae incumberet; ibique virtutum, quae christia-.
num decent, se valde studiosum praebuit. At mense Januario
1552, ipse et Pater Araoz Compluto simul abeuntes, prius Tor->
rijos, Ducis Macquedae visendi gratia petiere, dein Toletum ut
cum Archiepiscopo agerent, et tandem 9.a Februarii Gandiam
devenerunt.

Intepuit autem adeo Joannes Borgia ut paulo post, anno
scilicet sequenti, mense AugustO, matrimonium inierit cum
Laurentia Onaz et Loyola, domus Loyolae domina; de quo
videndus Ρ. Polancus, Chron. Soc. ses„ t. 11, pag. 612, n. 450,
pag. 671, n. 571, et pag. 711, n. 640.

E praedicto conjugio quatuor filiae ortae sunt.

Eleonora, quae Petro Borgia et Centelles nupsit.

Margarita, Comitissa de Fuensaldafia.

Francisca et Joanna, quae Monasterium Clarissarum Matri-
tensium sunt ingressae.

Quamvis autem non in hac re solum, sed nec in iis, quae ad
Collegium Romanum spectabant, Ignatii voluntati Joannes obse-
cundavit, ejus tamen operam, dum se occasio offerebat, fiden-
ter exposcebat, ut ex sequenti patet


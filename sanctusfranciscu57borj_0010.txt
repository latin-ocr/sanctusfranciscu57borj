ί) PRAEFATIO

dem virtutes ac egregia laudarint merita, adhuc tamen in votis ha-
bent nonnulla ex eis, quae ad tanti viri praeclara spectant facinora,
elucidare. Hujusmodi autem officii satagere nostrum fuit, dum plura
in hunc scopum vergentia congerere, congesta ordinare, ordi—
nata demum in lucem edere decrevimus. Et quoniam de Borgiana
familia, de Gandiae Ducibus, de parentibus ac fratribus Divi Fran-
cisci in istius Vitae enarrationibus, quae passim circumferuntur,
multa vel praetermissa fuere vel, quod longe pejus, irrepsere falsa;
ideo, quo Sancti -Francisci Vitae scriptores dein commodius ac fa-
cilius omnique‚ quoad fieri possit, errandi periculo remoto, suum
valeant opus exarare, aliqua e praedictis hic in unum collecta re-
perient.

Age vero, nunc tertii Gandiae Ducis, parentis videlicet Sancti
Francisci Borg1a, temporum servantes ordinem, testamentum¹ prae-
mittemus, quod de ipsius Sancti F rancisci tum decessoribus tum
fratribus sororibusque plura elucidandi occasionem haud spernen-
dam exhibebit.

1 Licet testamentum autographum tertii Gandiae Ducis non exstat apud nos, exem—
plar tamen authenticum habemus, seu apographum, quod Gandiae, in ipso ducalis
palatii Archivio, ad annum 1888 fuerat asservatum: 96 chartae soliis pergameno cooper-
tis tegmine continetur et a notario Andrea christophoro de Rocasull publica fide muni-
tum est. Primus vero hujusce publici instrumenti receptor suit notarius Lucas Joannes
Riudaura, Gandiae. 28 Februarii 1538, nimirum anno quinto ante obitum TestatoriS, qui
die 9 januarii 1543 decessit. Testamentum valentina exaratum est dialecto, qua hodie-
dum Gandienses incolae utuntur.


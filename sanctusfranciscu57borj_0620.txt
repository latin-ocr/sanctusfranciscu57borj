DE FlLIIS AC FILIABUS

FRANCISCI BORGIA ET ELEONORAE DE CASTRO

Quinque ex hoc conjugio nati sunt filii, videlicet, Carolus
Joannes, Alvarus, Ferdinandus et Alphonsus, et filiae tres,
nempe, Elisabeth, Joanna et Dorothea. Horum quemlibet fami-
liae nobilitandae sufficere, Beatus Joannes de Ribera asserebat.
, Nec mirum, siquidem Franciscus et Eleonora non solum hone-
stissimis legibus filios imbuere curarunt, sed etiam omnium
virtutum exemplo cunctos anteire domesticos satagebant. Prae-
terea filiarum institutioni praefuit Elisabetha Rodriguez, singu-
laris prudentiae foemina. Filiorum vero paedagogus fuit Fran-
ciscus de Saboya dertusensis, Vir apprime pius, qui dein in
Societate Jesu sancto fine quievit. Sedulo invigilabat Dux ut
quotidie omnes ers filii rerum coelestium meditationi, con-
scientiae discussioni piaeque lectioni vacarent et, ne haec per-
functorie exequerentur, a singulis quem maxime inde spiritus
profectum haurirent, exquirebat. Magnam etiam eis librorum
copiam comparavit, omnesque, Patre Joanne Barma moderato-
re, philosophiae studio operam navarunt. Eleemosynis erogan-
dis ut assuescerent, saepius filiis Dux nummos praebebat, sua-
debatque ut eos in pauperes elargirentur. Tandem, singulis
hebdomadis, unus e filiis Ducis aegrotantibus in xenodochio
gandiensi inserviebat.

CAROLUS BORGIA ET CASTRO

Natu grandior inter filios Francisci Borgia et Eleonorae de
Castro fuit Carolus, quintus Gandiae Dux. Ejus res gestas a


DE SANCTI FRANCISCI BORGIA

FRATRIBUS ET SORORIBUS

In hujus voluminis exordio et praesertim a pagina 25 sermo
saepius factus est de fratribus et sororibus Patris F rancisci de
Borgia. Hic autem quidquid, novi praesertim, ut de eis plenior
distinctiorque notitia habeatur, quoquo modo conferre possit, in
unum colligere studebimus. Ex eis enim plures primis Societa-
tis Patribus Fabro, AraOZ, Oviedo, etc., familiarissime sunt usi,
quidam autem etiam ab ipso Sancto Ignatio per litteras consi-
lium et solamen et expetierunt et acceperunt et Societatem ab
ipso institutam insigniter foverunt, plurium insuper enodandis
negotiis, quantum per novum vitae genus, quod amplexatus
fuerat, licebat, suam ipse P. Franciscus et auctoritatem et pru-
dentiam applicuit. Unde hujus res gestas conscribentem, qui
ejus fratres sororesve fuerint quidve gesserint, nefas est omnino
ignorare.

DE TERTII GANDIAE DUCIS LIBERIS GENERALIA QUAEDAM

In varios variorum auctorum libros, tum antiquos tum re-
centes, in quibus de Joannis de Borja, tertii Gandiae Ducis, li—
beris agitur, varii nec leves errores irrepsere. Aut enim 1.Ο plu-
res paucioresve ei liberi tribuuntur quam reapse extitere, aut
2.⁰ qui ex priore Ducis uxore, D.a Joanna de Aragon‚ ab iis, qui


(238 S. FRA-NCISCI BoRmA

associari vellet, et cum Catharina, uta profectione desisteret in
Hispaniam, egit. In his et Legatus et P. Franciscus opera et
consilio Joannis Borgia plurimum utebantur, qui, 93]ι die ipsius
mensis, Philippo Hispaniarum Regi nunciabat Sebastianum, ut
de suo curn Margareta a Valois‚ Galliarum Regis sorore, con-
jugio ageretur, libenter assentiri.

DE ALTERO JOANNIS BORGIA CONJUGIO

Philippus II, Hispaniarum Rex, Kalendis Maji 1575, Joanni
Borgia a Legatione Lusitaniae cedere permisit propter uxoris,
adversam valetudinem. Haec autem, quinto post mense, scili-
·cet, initio Octobris illius anni, obiit.

Joannes Borgia, 8 Septembris 1576, ad alteras nuptias tran-
sierat cum Francisca de Aragon‚ Catharinae, Lusitanorum Re-
ginae, Cubicularia ac prae caeteris chara, Nunnii Rodriguez
Barreto et Eleonorae de Aragon ¹ filia.

Quatuor ex hoc conjugio orti sunt filii, videlicet :

F ranciscus, Squilacensis Princeps atque in Peruvia Pro—rex.

F erdinandus, Major Montesiae Commendatarius, Valentini
et Aragoniensis Regnorum Pro—rex.

Antonius, in primaria Toletana ecclesia Praecentor.

Carolus, secundus a Ficallo Comes, a Villahermosa Dux, et
Supremi de Lusitaniae negotiis Consilii Praeses.

In pag. 328 reperies epistolam Caroli Borgia, V Gandiae
Ducis, qua Philippo II, Hispaniarum Regi, gratias agit ob di-
spensationem Petro Borgia, Caroli filio, factam Lojolae resi-
dendi, licet cum Eleonora‚ Lojolae Domina, matrimonium esset
contracturus. Nunc, quas eadem de causa Joannes Borgia,
Eleonorae pater, dedit Regi litteras, accipe.

 

 

¹² Eleonorae de llIc'lan, juxta alios.

